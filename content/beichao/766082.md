---
aid: 9025
zid: 766082
title: "太阳底下无新事"
author: 最多四两
date: 2018-08-07 20:46:42+07:00
lastmod: 2018-08-08 08:46:00+07:00
---

最多四两 于 2018-8-7 20:46:42 发表了：

外务部媚夷

吾友张若虚曰：“外务部不撤，夷难且未已”。闻者莫不怪之。若虚又曰：“国际交涉凡数六端，朝聘、燕飨属礼部，民教争讼属刑部，立约通商，国债属户部，海陆军战事属兵部，铁路、矿务属工部，凡当世所称洋务皆内政也，何外之有？”世人盖潜笑之。顷岁部丞顾肇新、陈名侃，参议邹嘉禾、雷补同等最为用事，侍郎伍廷芳持论不合，即挤去之。堂司官坐拥厚糈，专恃媚夷为固位计，狡者作伥，钝者作媒，其能知外部为中国朝廷所设者，盖无几人。安徽争铜官山矿，部臣告皖抚曰：“皖南北矿产甚丰，此区区者何必与较？”丙午南昌教案起，初许赔六十万，江西京官联名力争，部臣曰：“南人多野蛮，不重创之，何以警后？”其纰谬若此。后士气日嚣，亦自知其非计，遇事辄电询疆臣，候疆臣复电，即声称准某督、抚咨云云，不置可否，为脱卸之计。当时至称外部为“德律风公司”，盖嗤其但知为人传话。

---

以一敌七 于 2018-8-8 08:46:31 发表了：

恶正瘾无疑了，着蒸包局拿下。

---
